{"title":"HABAKUK PRÓFÉTA KÖNYVE [Hab.]","chapters":[{"number":1,"verses":[{"number":1,"cited_text":"A teher, a melyet Habakuk próféta látott.","text":"A teher, a melyet Habakuk próféta látott.","cites":[]},{"number":2,"cited_text":"Meddig kiáltok még oh Uram, és nem hallgatsz meg! Kiáltozom hozzád az erőszak miatt, [Zsolt. 13,2.] és nem szabadítasz meg!","text":"Meddig kiáltok még oh Uram, és nem hallgatsz meg! Kiáltozom hozzád az erőszak miatt, * és nem szabadítasz meg!","cites":[{"link":"Zsolt. 13,2.","displayable_name":"Zsolt. 13,2.","offset":85}]},{"number":3,"cited_text":"Miért láttatsz velem hamisságot, és szemléltetsz nyomorgatást? Pusztítás és erőszak van előttem, per keletkezik és versengés támad!","text":"Miért láttatsz velem hamisságot, és szemléltetsz nyomorgatást? Pusztítás és erőszak van előttem, per keletkezik és versengés támad!","cites":[]},{"number":4,"cited_text":"Azért inog a törvény, és nem érvényesül az igaz ítélet; [Jób. 21,7. Jer. 12,1.] mert gonosz hálózza be az igazat, azért származik hamis ítélet!","text":"Azért inog a törvény, és nem érvényesül az igaz ítélet; * mert gonosz hálózza be az igazat, azért származik hamis ítélet!","cites":[{"link":"Jób. 21,7.","displayable_name":"Jób. 21,7.","offset":56},{"link":"Jer. 12,1.","displayable_name":"Jer. 12,1.","offset":56}]},{"number":5,"cited_text":"Nézzetek szét a népek között, vizsgálódjatok és csodálkozással csodálkozzatok, mert oly dolgot cselekszem a ti napjaitokban, mit el sem hinnétek, ha beszélnék!","text":"Nézzetek szét a népek között, vizsgálódjatok és csodálkozással csodálkozzatok, mert oly dolgot cselekszem a ti napjaitokban, mit el sem hinnétek, ha beszélnék!","cites":[]},{"number":6,"cited_text":"Mert ímé, feltámasztom a Káldeusokat, a kegyetlen és vakmerő nemzetet, a mely eljárja a földet széltében, hogy hajlékokat foglaljon el, a melyek nem az övéi.","text":"Mert ímé, feltámasztom a Káldeusokat, a kegyetlen és vakmerő nemzetet, a mely eljárja a földet széltében, hogy hajlékokat foglaljon el, a melyek nem az övéi.","cites":[]},{"number":7,"cited_text":"Rettenetes és iszonyatos ez, maga szerzi törvényét és hatalmát.","text":"Rettenetes és iszonyatos ez, maga szerzi törvényét és hatalmát.","cites":[]},{"number":8,"cited_text":"És lovai serényebbek a párduczoknál, és gyorsabbak az estveli [Jer. 5,6.] farkasoknál, és előtörtetnek az ő lovasai; és az ő lovasai messziről jőnek, repülnek, mint a zsákmányra siető keselyű.","text":"És lovai serényebbek a párduczoknál, és gyorsabbak az estveli * farkasoknál, és előtörtetnek az ő lovasai; és az ő lovasai messziről jőnek, repülnek, mint a zsákmányra siető keselyű.","cites":[{"link":"Jer. 5,6.","displayable_name":"Jer. 5,6.","offset":62}]},{"number":9,"cited_text":"Mindnyája ragadományért jön, arczuk előre néz, és annyi foglyot gyűjt, mint a föveny.","text":"Mindnyája ragadományért jön, arczuk előre néz, és annyi foglyot gyűjt, mint a föveny.","cites":[]},{"number":10,"cited_text":"Kaczag ez a királyokon, és a fejedelmek néki nevetség, minden erősséget csak nevet, töltést emel és megostromolja azt.","text":"Kaczag ez a királyokon, és a fejedelmek néki nevetség, minden erősséget csak nevet, töltést emel és megostromolja azt.","cites":[]},{"number":11,"cited_text":"Majd tovaszáll viharként és elvonul és bűnbe esik; ő kinek istene az ő hatalma.","text":"Majd tovaszáll viharként és elvonul és bűnbe esik; ő kinek istene az ő hatalma.","cites":[]},{"number":12,"cited_text":"Avagy nem te vagy-é Uram, öröktől fogva az én Istenem, Szentem? Nem veszünk el! Ítéletre rendelted őt, oh Uram, fenyítőül választottad őt, én erősségem!","text":"Avagy nem te vagy-é Uram, öröktől fogva az én Istenem, Szentem? Nem veszünk el! Ítéletre rendelted őt, oh Uram, fenyítőül választottad őt, én erősségem!","cites":[]},{"number":13,"cited_text":"Tisztábbak szemeid, hogysem nézhetnéd a gonoszt, [Jób. 34,12.] és a nyomorgatást nem szemlélheted: miért szemléled hát a hitszegőket? és hallgatsz, mikor a gonosz elnyeli a nálánál igazabbat?!","text":"Tisztábbak szemeid, hogysem nézhetnéd a gonoszt, * és a nyomorgatást nem szemlélheted: miért szemléled hát a hitszegőket? és hallgatsz, mikor a gonosz elnyeli a nálánál igazabbat?!","cites":[{"link":"Jób. 34,12.","displayable_name":"Jób. 34,12.","offset":49}]},{"number":14,"cited_text":"Olyanokká teszed az embert, mint a tenger halai, és mint a csúszómászó állatok, a melyeknek nincsen vezérök?","text":"Olyanokká teszed az embert, mint a tenger halai, és mint a csúszómászó állatok, a melyeknek nincsen vezérök?","cites":[]},{"number":15,"cited_text":"Mindnyáját kivonsza horoggal, gyalomjába keríti, és hálójába takarítja be őket; ezért örül és vígad.","text":"Mindnyáját kivonsza horoggal, gyalomjába keríti, és hálójába takarítja be őket; ezért örül és vígad.","cites":[]},{"number":16,"cited_text":"Ezért áldozik gyalomjának, és füstöl az ő hálójának, mert ezekkel kövér az ő része, és zsíros az ő eledele.","text":"Ezért áldozik gyalomjának, és füstöl az ő hálójának, mert ezekkel kövér az ő része, és zsíros az ő eledele.","cites":[]},{"number":17,"cited_text":"Vajjon azért ürítheti-é gyalmát, és szüntelen ölheti-é a nemzeteket kímélet nélkül?!","text":"Vajjon azért ürítheti-é gyalmát, és szüntelen ölheti-é a nemzeteket kímélet nélkül?!","cites":[]}]},{"number":2,"verses":[{"number":1,"cited_text":"Őrhelyemre állok, és megállok a bástyán, és vigyázok, hogy lássam, mit szól hozzám, és mit feleljek én [rész 1,12-17.] panaszom dolgában.","text":"Őrhelyemre állok, és megállok a bástyán, és vigyázok, hogy lássam, mit szól hozzám, és mit feleljek én * panaszom dolgában.","cites":[{"link":"rész 1,12-17.","displayable_name":"rész 1,12-17.","offset":103}]},{"number":2,"cited_text":"És felele nékem az Úr, és mondá: Írd fel e látomást, és vésd táblákra, hogy könnyen olvasható legyen.","text":"És felele nékem az Úr, és mondá: Írd fel e látomást, és vésd táblákra, hogy könnyen olvasható legyen.","cites":[]},{"number":3,"cited_text":"Mert e látomás bizonyos időre szól, de vége felé siet és meg nem csal; ha késik is, bízzál benne; mert eljön, el fog jőni, nem marad el!","text":"Mert e látomás bizonyos időre szól, de vége felé siet és meg nem csal; ha késik is, bízzál benne; mert eljön, el fog jőni, nem marad el!","cites":[]},{"number":4,"cited_text":"Ímé, felfuvalkodott, nem igaz ő benne az ő lelke; az igaz [Róm. 1,17.] pedig az ő hite által él.","text":"Ímé, felfuvalkodott, nem igaz ő benne az ő lelke; az igaz * pedig az ő hite által él.","cites":[{"link":"Róm. 1,17.","displayable_name":"Róm. 1,17.","offset":58}]},{"number":5,"cited_text":"És bizony, a bor is megcsal: felgerjed a férfiú és nincsen [Péld. 20,1.] nyugalma; ő, a ki tátja száját, mint a Seol, és olyan ő, mint a halál: telhetetlen, és magához ragad minden népet és magához csatol minden nemzetet.","text":"És bizony, a bor is megcsal: felgerjed a férfiú és nincsen * nyugalma; ő, a ki tátja száját, mint a Seol, és olyan ő, mint a halál: telhetetlen, és magához ragad minden népet és magához csatol minden nemzetet.","cites":[{"link":"Péld. 20,1.","displayable_name":"Péld. 20,1.","offset":59}]},{"number":6,"cited_text":"Avagy nem költenek-é ezek mindnyájan példabeszédet [Zsolt. 44,15.] róla, és találós mesét reá, mondván: Jaj annak, a ki rakásra gyűjti, a mi nem övé! De meddig? És a ki adóssággal terheli magát!","text":"Avagy nem költenek-é ezek mindnyájan példabeszédet * róla, és találós mesét reá, mondván: Jaj annak, a ki rakásra gyűjti, a mi nem övé! De meddig? És a ki adóssággal terheli magát!","cites":[{"link":"Zsolt. 44,15.","displayable_name":"Zsolt. 44,15.","offset":51}]},{"number":7,"cited_text":"Avagy nem támadnak-é hirtelen, a kik téged mardossanak, és nem serkennek-é fel, a kik háborgassanak téged? És zsákmányul esel nékik.","text":"Avagy nem támadnak-é hirtelen, a kik téged mardossanak, és nem serkennek-é fel, a kik háborgassanak téged? És zsákmányul esel nékik.","cites":[]},{"number":8,"cited_text":"Mivelhogy kifosztogattál sok nemzetet, kifosztanak téged mind a többi népek az emberek véréért, és az országok, városok és minden bennök lakozók ellen való erőszaktételért.","text":"Mivelhogy kifosztogattál sok nemzetet, kifosztanak téged mind a többi népek az emberek véréért, és az országok, városok és minden bennök lakozók ellen való erőszaktételért.","cites":[]},{"number":9,"cited_text":"Jaj annak, a ki bűnös szerzeményt szerez házának, hogy magasra rakhassa fészkét, hogy megszabadulhasson a gonosz hatalma elől.","text":"Jaj annak, a ki bűnös szerzeményt szerez házának, hogy magasra rakhassa fészkét, hogy megszabadulhasson a gonosz hatalma elől.","cites":[]},{"number":10,"cited_text":"Házadnak gyalázatára tervezted a sok nép kiirtását, és bűnössé tetted lelkedet.","text":"Házadnak gyalázatára tervezted a sok nép kiirtását, és bűnössé tetted lelkedet.","cites":[]},{"number":11,"cited_text":"Mert a kő is ellened kiált a falból, és a gerenda a fa-alkotmányból visszhangoz néki.","text":"Mert a kő is ellened kiált a falból, és a gerenda a fa-alkotmányból visszhangoz néki.","cites":[]},{"number":12,"cited_text":"Jaj annak, a ki várost épít vérengzéssel, és a ki várat emel álnoksággal.","text":"Jaj annak, a ki várost épít vérengzéssel, és a ki várat emel álnoksággal.","cites":[]},{"number":13,"cited_text":"Avagy ímé, nem a Seregek Urától van-é ez, hogy a népek tűznek építenek, és a nemzetek a hiábavalóságnak fáradoznak?","text":"Avagy ímé, nem a Seregek Urától van-é ez, hogy a népek tűznek építenek, és a nemzetek a hiábavalóságnak fáradoznak?","cites":[]},{"number":14,"cited_text":"Mert az Úr dicsőségének ismeretével betelik a föld, a miképen a folyamok megtöltik a tengert.","text":"Mert az Úr dicsőségének ismeretével betelik a föld, a miképen a folyamok megtöltik a tengert.","cites":[]},{"number":15,"cited_text":"Jaj annak, a ki megitatja felebarátját, epédet keverve belé, hogy megrészegítsed őt, hogy láthassad az ő szemérmöket!","text":"Jaj annak, a ki megitatja felebarátját, epédet keverve belé, hogy megrészegítsed őt, hogy láthassad az ő szemérmöket!","cites":[]},{"number":16,"cited_text":"Gyalázattal telsz meg dicsőség helyett; igyál [Jer. 25,27.28.] te is és láttassék szemérmed; reád fordul az Úr jobbjának pohara, és gyalázat borítja el dicsőségedet.","text":"Gyalázattal telsz meg dicsőség helyett; igyál * te is és láttassék szemérmed; reád fordul az Úr jobbjának pohara, és gyalázat borítja el dicsőségedet.","cites":[{"link":"Jer. 25,27.28.","displayable_name":"Jer. 25,27.28.","offset":46}]},{"number":17,"cited_text":"Bizony, a libanoni erőszakoskodás gyászba borít téged, és a vadak pusztítása, a mely rettegteté őket, az emberek véréért és az országon, [Ésa. 33,1.] a városon és annak minden lakosán űzött erőszakosságért.","text":"Bizony, a libanoni erőszakoskodás gyászba borít téged, és a vadak pusztítása, a mely rettegteté őket, az emberek véréért és az országon, * a városon és annak minden lakosán űzött erőszakosságért.","cites":[{"link":"Ésa. 33,1.","displayable_name":"Ésa. 33,1.","offset":137}]},{"number":18,"cited_text":"Mit használ a faragott kép, hogy a faragója kifaragta azt? vagy az öntött kép és a mely hazugságot tanít, hogy a képnek faragója bízik abban, csinálván néma bálványokat?","text":"Mit használ a faragott kép, hogy a faragója kifaragta azt? vagy az öntött kép és a mely hazugságot tanít, hogy a képnek faragója bízik abban, csinálván néma bálványokat?","cites":[]},{"number":19,"cited_text":"Jaj annak, aki fának mondja: Serkenj fel! néma kőnek: Ébredj fel! Taníthat-é ez? Ímé, borítva van aranynyal és ezüsttel, lélek pedig nincs benne semmi!","text":"Jaj annak, aki fának mondja: Serkenj fel! néma kőnek: Ébredj fel! Taníthat-é ez? Ímé, borítva van aranynyal és ezüsttel, lélek pedig nincs benne semmi!","cites":[]},{"number":20,"cited_text":"Ellenkezőleg az Úr az ő szent templomában, [Zsolt. 11,4.] hallgasson előtte az egész föld!","text":"Ellenkezőleg az Úr az ő szent templomában, * hallgasson előtte az egész föld!","cites":[{"link":"Zsolt. 11,4.","displayable_name":"Zsolt. 11,4.","offset":43}]}]},{"number":3,"verses":[{"number":1,"cited_text":"Habakuk próféta könyörgése a sigjónóth szerint.","text":"Habakuk próféta könyörgése a sigjónóth szerint.","cites":[]},{"number":2,"cited_text":"Uram, hallám, a mit hirdettél, és megrettenék! Uram! Évek közepette keltsd életre a te munkádat, évek közepette jelentsd meg azt! Haragban emlékezzél meg kegyelmességről!","text":"Uram, hallám, a mit hirdettél, és megrettenék! Uram! Évek közepette keltsd életre a te munkádat, évek közepette jelentsd meg azt! Haragban emlékezzél meg kegyelmességről!","cites":[]},{"number":3,"cited_text":"Isten a Témán felől jön, és a Szent a Párán [5 Móz. 33,2.] hegyéről. Szela. Dicsősége elborítja az egeket, és dícséretével megtelik a föld.","text":"Isten a Témán felől jön, és a Szent a Párán * hegyéről. Szela. Dicsősége elborítja az egeket, és dícséretével megtelik a föld.","cites":[{"link":"5 Móz. 33,2.","displayable_name":"5 Móz. 33,2.","offset":44}]},{"number":4,"cited_text":"Ragyogása, mint a napé, sugarak támadnak mellőle; és ott van az ő hatalmának rejteke.","text":"Ragyogása, mint a napé, sugarak támadnak mellőle; és ott van az ő hatalmának rejteke.","cites":[]},{"number":5,"cited_text":"Előtte döghalál jár, és nyomaiban forró láz támad.","text":"Előtte döghalál jár, és nyomaiban forró láz támad.","cites":[]},{"number":6,"cited_text":"Megáll és méregeti a földet, pillant és megrendíti a népeket, az örökkévaló hegyek szétporlanak, elsüllyednek az örökkévaló halmok; az ő ösvényei örökkévalók!","text":"Megáll és méregeti a földet, pillant és megrendíti a népeket, az örökkévaló hegyek szétporlanak, elsüllyednek az örökkévaló halmok; az ő ösvényei örökkévalók!","cites":[]},{"number":7,"cited_text":"Bomlani látom Khusán sátrait, reszketnek a Midián-föld kárpitjai!","text":"Bomlani látom Khusán sátrait, reszketnek a Midián-föld kárpitjai!","cites":[]},{"number":8,"cited_text":"A folyók ellen gerjedt-é fel az Úr? Vajjon a folyókra haragszol-é, vagy a tengerre bőszültél-é fel, hogy lovaidon és diadal-szekereiden robogsz?","text":"A folyók ellen gerjedt-é fel az Úr? Vajjon a folyókra haragszol-é, vagy a tengerre bőszültél-é fel, hogy lovaidon és diadal-szekereiden robogsz?","cites":[]},{"number":9,"cited_text":"Csupasz, meztelen a te kézíved, a törzseknek esküvéssel tett igéret szerint! Szela. A föld [Józs. 3,16.] folyókat ömleszt.","text":"Csupasz, meztelen a te kézíved, a törzseknek esküvéssel tett igéret szerint! Szela. A föld * folyókat ömleszt.","cites":[{"link":"Józs. 3,16.","displayable_name":"Józs. 3,16.","offset":91}]},{"number":10,"cited_text":"Látnak téged és megrendülnek a hegyek, gátat tör a víz-ár, harsog a hullám, és magasra emeli karjait.","text":"Látnak téged és megrendülnek a hegyek, gátat tör a víz-ár, harsog a hullám, és magasra emeli karjait.","cites":[]},{"number":11,"cited_text":"A nap és hold megállnak helyökön [Józs. 10,12.13.] czikázó nyilaid fényétől és ragyogó kopjád villanásától.","text":"A nap és hold megállnak helyökön * czikázó nyilaid fényétől és ragyogó kopjád villanásától.","cites":[{"link":"Józs. 10,12.13.","displayable_name":"Józs. 10,12.13.","offset":33}]},{"number":12,"cited_text":"Haragodban eltaposod a földet, búsultodban szétmorzsolod a nemzeteket.","text":"Haragodban eltaposod a földet, búsultodban szétmorzsolod a nemzeteket.","cites":[]},{"number":13,"cited_text":"Kiszállsz néped szabadítására, fölkented segítségére; szétzúzod a főt a gonosznak házában; nyakig feltakarod az alapjait. Szela!","text":"Kiszállsz néped szabadítására, fölkented segítségére; szétzúzod a főt a gonosznak házában; nyakig feltakarod az alapjait. Szela!","cites":[]},{"number":14,"cited_text":"Saját dárdájával vered át az ő vezéreinek fejét, a kik berohannak, hogy szétszórjanak engem; ujjonganak, hogy rejtekében emészthetik meg a szegényt.","text":"Saját dárdájával vered át az ő vezéreinek fejét, a kik berohannak, hogy szétszórjanak engem; ujjonganak, hogy rejtekében emészthetik meg a szegényt.","cites":[]},{"number":15,"cited_text":"Lovaiddal megtaposod a tengert, a nagy vizek hullámait.","text":"Lovaiddal megtaposod a tengert, a nagy vizek hullámait.","cites":[]},{"number":16,"cited_text":"Hallám és reszket a bensőm, a szózatra remegnek ajkaim; porladni kezdenek csontjaim, reszketnek lábaim: hogy nyugton legyek a nyomorúság napján, a mely feljön a népre, mely megsanyargatja azt.","text":"Hallám és reszket a bensőm, a szózatra remegnek ajkaim; porladni kezdenek csontjaim, reszketnek lábaim: hogy nyugton legyek a nyomorúság napján, a mely feljön a népre, mely megsanyargatja azt.","cites":[]},{"number":17,"cited_text":"Mert a fügefa nem fog virágozni, a szőlőkben nem lészen gyümölcs, megcsal az olajfa termése, a szántóföldek sem teremnek eleséget, kivész a juh az akolból, és nem lesz ökör az istállóban.","text":"Mert a fügefa nem fog virágozni, a szőlőkben nem lészen gyümölcs, megcsal az olajfa termése, a szántóföldek sem teremnek eleséget, kivész a juh az akolból, és nem lesz ökör az istállóban.","cites":[]},{"number":18,"cited_text":"De én örvendezni fogok az Úrban, és vígadok az én szabadító Istenemben.","text":"De én örvendezni fogok az Úrban, és vígadok az én szabadító Istenemben.","cites":[]},{"number":19,"cited_text":"Az Úr Isten az én erősségem, hasonlókká teszi lábaimat a nőstény szarvasokéihoz, [Zsolt. 18,34.] és az én magas helyeimen jártat engemet! Az éneklőmesternek, az én hangszereimmel.","text":"Az Úr Isten az én erősségem, hasonlókká teszi lábaimat a nőstény szarvasokéihoz, * és az én magas helyeimen jártat engemet! Az éneklőmesternek, az én hangszereimmel.","cites":[{"link":"Zsolt. 18,34.","displayable_name":"Zsolt. 18,34.","offset":81}]}]}]}