{
  "title": "NÁHUM PRÓFÉTA KÖNYVE [Náh.]",
  "chapters": [
    {
      "number": 1,
      "verses": [
        {
          "number": 1,
          "cited_text": "Ninive [Jón. 1,2.] terhe; az elkosi Náhum látásának könyve.",
          "text": "Ninive * terhe; az elkosi Náhum látásának könyve.",
          "cites": [
            {
              "link": "Jón. 1,2.",
              "displayable_name": "Jón. 1,2.",
              "offset": 7
            }
          ]
        },
        {
          "number": 2,
          "cited_text": "Buzgón szerető és bosszúálló Isten az Úr, bosszúálló az Úr, és telve haraggal; bosszút áll az Úr az ő ellenségein, és haragot [2 Móz. 20,5.] tartó az ő gyűlölői ellen.",
          "text": "Buzgón szerető és bosszúálló Isten az Úr, bosszúálló az Úr, és telve haraggal; bosszút áll az Úr az ő ellenségein, és haragot * tartó az ő gyűlölői ellen.",
          "cites": [
            {
              "link": "2 Móz. 20,5.",
              "displayable_name": "2 Móz. 20,5.",
              "offset": 126
            }
          ]
        },
        {
          "number": 3,
          "cited_text": "Hosszútűrő az Úr és nagyhatalmú, és nem hagy büntetlenül. Szélvészben és viharban van az Úrnak útja, és [Ésa. 19,1.] lábainak pora a felhő.",
          "text": "Hosszútűrő az Úr és nagyhatalmú, és nem hagy büntetlenül. Szélvészben és viharban van az Úrnak útja, és * lábainak pora a felhő.",
          "cites": [
            {
              "link": "Ésa. 19,1.",
              "displayable_name": "Ésa. 19,1.",
              "offset": 104
            }
          ]
        },
        {
          "number": 4,
          "cited_text": "Megfeddi a tengert [Jób. 38,11.] és kiapasztja azt, és minden folyamot kiszáraszt. Elfonnyad a Básán és a Kármel, és a Libánon virága elfonnyad.",
          "text": "Megfeddi a tengert * és kiapasztja azt, és minden folyamot kiszáraszt. Elfonnyad a Básán és a Kármel, és a Libánon virága elfonnyad.",
          "cites": [
            {
              "link": "Jób. 38,11.",
              "displayable_name": "Jób. 38,11.",
              "offset": 19
            }
          ]
        },
        {
          "number": 5,
          "cited_text": "A hegyek reszketnek előtte, és a halmok szétmállanak. Tekintetétől megrendül a föld, [Hab. 3,6.] és a világ, és minden, a mi rajta él.",
          "text": "A hegyek reszketnek előtte, és a halmok szétmállanak. Tekintetétől megrendül a föld, * és a világ, és minden, a mi rajta él.",
          "cites": [
            {
              "link": "Hab. 3,6.",
              "displayable_name": "Hab. 3,6.",
              "offset": 85
            }
          ]
        },
        {
          "number": 6,
          "cited_text": "Ki állhatna meg haragja előtt, és ki birhatná ki búsulásának tüzét? Heve szétfoly, mint a láng, [Jer. 7,20.] és a kőszálak is szétporlanak tőle.",
          "text": "Ki állhatna meg haragja előtt, és ki birhatná ki búsulásának tüzét? Heve szétfoly, mint a láng, * és a kőszálak is szétporlanak tőle.",
          "cites": [
            {
              "link": "Jer. 7,20.",
              "displayable_name": "Jer. 7,20.",
              "offset": 96
            }
          ]
        },
        {
          "number": 7,
          "cited_text": "Jó az Úr, [Zsolt. 25,8.119,68.] erősség a szorongatás idején, [Péld. 18,10.] és ő ismeri a benne bízókat.",
          "text": "Jó az Úr, * erősség a szorongatás idején, * és ő ismeri a benne bízókat.",
          "cites": [
            {
              "link": "Zsolt. 25,8.119,68.",
              "displayable_name": "Zsolt. 25,8.119,68.",
              "offset": 10
            },
            {
              "link": "Péld. 18,10.",
              "displayable_name": "Péld. 18,10.",
              "offset": 40
            }
          ]
        },
        {
          "number": 8,
          "cited_text": "De gáttörő árvízként pusztít annak helyén, [Ésa. 8,8.] és gyűlölőit setétség üldözi.",
          "text": "De gáttörő árvízként pusztít annak helyén, * és gyűlölőit setétség üldözi.",
          "cites": [
            {
              "link": "Ésa. 8,8.",
              "displayable_name": "Ésa. 8,8.",
              "offset": 43
            }
          ]
        },
        {
          "number": 9,
          "cited_text": "Mit koholtok az Úr ellen? Elpusztít ő, nem lészen kétszer veszedelem.",
          "text": "Mit koholtok az Úr ellen? Elpusztít ő, nem lészen kétszer veszedelem.",
          "cites": []
        },
        {
          "number": 10,
          "cited_text": "Ha annyira összefonódnak is, mint a tüskebokrok, és olyan ázottak is, mint az italuk: megemésztetnek, mint a teljesen megszáradt tarló.",
          "text": "Ha annyira összefonódnak is, mint a tüskebokrok, és olyan ázottak is, mint az italuk: megemésztetnek, mint a teljesen megszáradt tarló.",
          "cites": []
        },
        {
          "number": 11,
          "cited_text": "Belőled származott, a ki gonoszt koholt az Úr ellen, a ki álnokságot tanácsolt.",
          "text": "Belőled származott, a ki gonoszt koholt az Úr ellen, a ki álnokságot tanácsolt.",
          "cites": []
        },
        {
          "number": 12,
          "cited_text": "Így szól az Úr: Ha teljes erőben és sokan vannak is, mégis levágatnak és elenyésznek. Megaláztalak téged, de nem foglak többé megalázni.",
          "text": "Így szól az Úr: Ha teljes erőben és sokan vannak is, mégis levágatnak és elenyésznek. Megaláztalak téged, de nem foglak többé megalázni.",
          "cites": []
        },
        {
          "number": 13,
          "cited_text": "Most már leveszem rólad az ő igáját, és bilincseidet leszaggatom.",
          "text": "Most már leveszem rólad az ő igáját, és bilincseidet leszaggatom.",
          "cites": []
        },
        {
          "number": 14,
          "cited_text": "Felőled pedig azt rendeli az Úr: Nevednek ne támadjon többé magva; isteneid házából kivesztem a faragott és öntött képeket; megásom sírodat, mert becstelen vagy.",
          "text": "Felőled pedig azt rendeli az Úr: Nevednek ne támadjon többé magva; isteneid házából kivesztem a faragott és öntött képeket; megásom sírodat, mert becstelen vagy.",
          "cites": []
        },
        {
          "number": 15,
          "cited_text": "Ímé a hegyeken örömhírhozónak lábai! Békességet hirdet. [Ésa. 52,7.] Ünnepeld Júda ünnepeidet, fizesd le fogadásaidat; mert nem vonul át rajtad többé a [Ámós. 9,15.] semmirekellő; mindenestől kiirtatott.",
          "text": "Ímé a hegyeken örömhírhozónak lábai! Békességet hirdet. * Ünnepeld Júda ünnepeidet, fizesd le fogadásaidat; mert nem vonul át rajtad többé a * semmirekellő; mindenestől kiirtatott.",
          "cites": [
            {
              "link": "Ésa. 52,7.",
              "displayable_name": "Ésa. 52,7.",
              "offset": 56
            },
            {
              "link": "Ámós. 9,15.",
              "displayable_name": "Ámós. 9,15.",
              "offset": 139
            }
          ]
        }
      ]
    },
    {
      "number": 2,
      "verses": [
        {
          "number": 1,
          "cited_text": "Pusztító jön fel ellened; őrizd a várat, nézzed az útat, erősítsd derekadat, keményítsd meg erődet igen.",
          "text": "Pusztító jön fel ellened; őrizd a várat, nézzed az útat, erősítsd derekadat, keményítsd meg erődet igen.",
          "cites": []
        },
        {
          "number": 2,
          "cited_text": "Mert helyreállítja az Úr Jákób büszkeségét, [Ésa. 10,12.] mint Izráel büszkeségét; mert rablók rabolták ki őket, csemetéiket pedig kivágták.",
          "text": "Mert helyreállítja az Úr Jákób büszkeségét, * mint Izráel büszkeségét; mert rablók rabolták ki őket, csemetéiket pedig kivágták.",
          "cites": [
            {
              "link": "Ésa. 10,12.",
              "displayable_name": "Ésa. 10,12.",
              "offset": 44
            }
          ]
        },
        {
          "number": 3,
          "cited_text": "Vitézeinek pajzsa veres, katonáinak ruházata bíborszínű, hadiszekere aczéltűzben ragyog fegyverkezése napján, és a dárdákat rengetik.",
          "text": "Vitézeinek pajzsa veres, katonáinak ruházata bíborszínű, hadiszekere aczéltűzben ragyog fegyverkezése napján, és a dárdákat rengetik.",
          "cites": []
        },
        {
          "number": 4,
          "cited_text": "Az utczákon robognak a szekerek, összeütköznek a piaczokon; tekintetök mint a fáklyák, futkosnak mint a villámok.",
          "text": "Az utczákon robognak a szekerek, összeütköznek a piaczokon; tekintetök mint a fáklyák, futkosnak mint a villámok.",
          "cites": []
        },
        {
          "number": 5,
          "cited_text": "Emlegeti vitézlő hőseit; ingadoznak lépéseikben, sietnek a kőfalra, és felállíttatik a védősáncz.",
          "text": "Emlegeti vitézlő hőseit; ingadoznak lépéseikben, sietnek a kőfalra, és felállíttatik a védősáncz.",
          "cites": []
        },
        {
          "number": 6,
          "cited_text": "A folyóvizek kapui megnyílnak, és a palota megrendül.",
          "text": "A folyóvizek kapui megnyílnak, és a palota megrendül.",
          "cites": []
        },
        {
          "number": 7,
          "cited_text": "De elvégeztetett: felfedik, elvitetik, és szolgálói keseregnek, mint nyögő galambok, mellöket vervén.",
          "text": "De elvégeztetett: felfedik, elvitetik, és szolgálói keseregnek, mint nyögő galambok, mellöket vervén.",
          "cites": []
        },
        {
          "number": 8,
          "cited_text": "Pedig Ninive olyan, mint a bővizű tó, eleitől fogva: mégis futnak ők. Álljatok meg, álljatok meg! De vissza se tekint senki.",
          "text": "Pedig Ninive olyan, mint a bővizű tó, eleitől fogva: mégis futnak ők. Álljatok meg, álljatok meg! De vissza se tekint senki.",
          "cites": []
        },
        {
          "number": 9,
          "cited_text": "Raboljatok ezüstöt, raboljatok aranyat; száma sincs a rejtett kincseknek, gazdag minden drága edényben.",
          "text": "Raboljatok ezüstöt, raboljatok aranyat; száma sincs a rejtett kincseknek, gazdag minden drága edényben.",
          "cites": []
        },
        {
          "number": 10,
          "cited_text": "Feldúlva, széthányva, kifosztatva! Szíve megolvadt, a térdek reszketnek, fájdalom van egész derekában, és mindnyájok arcza elvesztette pirosságát.",
          "text": "Feldúlva, széthányva, kifosztatva! Szíve megolvadt, a térdek reszketnek, fájdalom van egész derekában, és mindnyájok arcza elvesztette pirosságát.",
          "cites": []
        },
        {
          "number": 11,
          "cited_text": "Hol van az oroszlánok tanyája, és az oroszlán-kölyköknek ama legelője, a hová járt a nőstény- és hímoroszlán, az oroszlán-kölyök, és nem volt a ki elriaszsza?",
          "text": "Hol van az oroszlánok tanyája, és az oroszlán-kölyköknek ama legelője, a hová járt a nőstény- és hímoroszlán, az oroszlán-kölyök, és nem volt a ki elriaszsza?",
          "cites": []
        },
        {
          "number": 12,
          "cited_text": "Az oroszlán torkig valót ragadozott kölykeinek, és fojtogatott nőstényeinek, és megtöltötte barlangjait zsákmánynyal, tanyáit pedig prédával.",
          "text": "Az oroszlán torkig valót ragadozott kölykeinek, és fojtogatott nőstényeinek, és megtöltötte barlangjait zsákmánynyal, tanyáit pedig prédával.",
          "cites": []
        },
        {
          "number": 13,
          "cited_text": "Ímé rád török, azt mondja a Seregek Ura, és füstté égetem szekereit. Oroszlán-kölykeidet kard emészti meg, és kiirtom e földről zsákmányodat, és nem hallatszik többé követeidnek szava.",
          "text": "Ímé rád török, azt mondja a Seregek Ura, és füstté égetem szekereit. Oroszlán-kölykeidet kard emészti meg, és kiirtom e földről zsákmányodat, és nem hallatszik többé követeidnek szava.",
          "cites": []
        }
      ]
    },
    {
      "number": 3,
      "verses": [
        {
          "number": 1,
          "cited_text": "Jaj a vérszopó városnak! [Ezék. 24,9. Hab. 2,12.] Mindenestől hazug és erőszakkal telve, és nem szűnik rabolni.",
          "text": "Jaj a vérszopó városnak! * Mindenestől hazug és erőszakkal telve, és nem szűnik rabolni.",
          "cites": [
            {
              "link": "Ezék. 24,9.",
              "displayable_name": "Ezék. 24,9.",
              "offset": 25
            },
            {
              "link": "Hab. 2,12.",
              "displayable_name": "Hab. 2,12.",
              "offset": 25
            }
          ]
        },
        {
          "number": 2,
          "cited_text": "Ostor-csattogás, kerék-zörgés zaja; dobogó ló, robogó szekér;",
          "text": "Ostor-csattogás, kerék-zörgés zaja; dobogó ló, robogó szekér;",
          "cites": []
        },
        {
          "number": 3,
          "cited_text": "Törtető lovag, kardok villogása, dárda villanása, sebesült tömegek, holtak sokasága, nincs számok az elesetteknek; megbotlanak hulláikban.",
          "text": "Törtető lovag, kardok villogása, dárda villanása, sebesült tömegek, holtak sokasága, nincs számok az elesetteknek; megbotlanak hulláikban.",
          "cites": []
        },
        {
          "number": 4,
          "cited_text": "A szép parázna sok paráznaságáért, a hitetésnek mesternője miatt, a ki népeket ejtett meg paráznaságával, és nemzetségeket bűbájaival:",
          "text": "A szép parázna sok paráznaságáért, a hitetésnek mesternője miatt, a ki népeket ejtett meg paráznaságával, és nemzetségeket bűbájaival:",
          "cites": []
        },
        {
          "number": 5,
          "cited_text": "Ímé, rád török, azt mondja a Seregek Ura, és orczádra fordítom ruhádnak alját, és népeknek mutatom meg meztelenségedet, és országoknak [Ésa. 47,3.] gyalázatodat.",
          "text": "Ímé, rád török, azt mondja a Seregek Ura, és orczádra fordítom ruhádnak alját, és népeknek mutatom meg meztelenségedet, és országoknak * gyalázatodat.",
          "cites": [
            {
              "link": "Ésa. 47,3.",
              "displayable_name": "Ésa. 47,3.",
              "offset": 135
            }
          ]
        },
        {
          "number": 6,
          "cited_text": "Rútságot hányatok rád, és gyalázattal illetlek téged, és olyanná teszlek, mint a kit csudálnak.",
          "text": "Rútságot hányatok rád, és gyalázattal illetlek téged, és olyanná teszlek, mint a kit csudálnak.",
          "cites": []
        },
        {
          "number": 7,
          "cited_text": "És mind, a ki meglát, elmenekül tőled, és ezt mondja: Elpusztult Ninive! Ki bánkódik rajta? Hol keressek néked vígasztalókat?",
          "text": "És mind, a ki meglát, elmenekül tőled, és ezt mondja: Elpusztult Ninive! Ki bánkódik rajta? Hol keressek néked vígasztalókat?",
          "cites": []
        },
        {
          "number": 8,
          "cited_text": "Avagy jobb vagy-é Nó-Amonnál, a mely a folyamoknál fekszik, vizek veszik körül; a melynek tenger a sáncza, tenger a kőfala?",
          "text": "Avagy jobb vagy-é Nó-Amonnál, a mely a folyamoknál fekszik, vizek veszik körül; a melynek tenger a sáncza, tenger a kőfala?",
          "cites": []
        },
        {
          "number": 9,
          "cited_text": "Kús volt erőssége meg Égyiptom, és száma sem volt annak. Puth és Libia is segítőid voltak;",
          "text": "Kús volt erőssége meg Égyiptom, és száma sem volt annak. Puth és Libia is segítőid voltak;",
          "cites": []
        },
        {
          "number": 10,
          "cited_text": "De ez is számkivetésbe, fogságba jutott; kisdedeik is falhoz verettek minden utcza sarkán; főembereire sorsot vetettek, és nagyjait mind bilincsekbe verték.",
          "text": "De ez is számkivetésbe, fogságba jutott; kisdedeik is falhoz verettek minden utcza sarkán; főembereire sorsot vetettek, és nagyjait mind bilincsekbe verték.",
          "cites": []
        },
        {
          "number": 11,
          "cited_text": "Te is megrészegedel, [Jer. 25,16.] elfeledtté leszel; te is keresel majd menedéket a gyűlölködő elől.",
          "text": "Te is megrészegedel, * elfeledtté leszel; te is keresel majd menedéket a gyűlölködő elől.",
          "cites": [
            {
              "link": "Jer. 25,16.",
              "displayable_name": "Jer. 25,16.",
              "offset": 21
            }
          ]
        },
        {
          "number": 12,
          "cited_text": "Minden erősséged olyan, mint a zsenge gyümölcsű fügefa; ha megrázatnak, az evő szájába hullnak.",
          "text": "Minden erősséged olyan, mint a zsenge gyümölcsű fügefa; ha megrázatnak, az evő szájába hullnak.",
          "cites": []
        },
        {
          "number": 13,
          "cited_text": "Ímé, a te néped asszonynép te benned, földednek kapui tárva kitárulnak gyűlölőidnek, tűz emészti meg záraidat!",
          "text": "Ímé, a te néped asszonynép te benned, földednek kapui tárva kitárulnak gyűlölőidnek, tűz emészti meg záraidat!",
          "cites": []
        },
        {
          "number": 14,
          "cited_text": "Meríts magadnak ostromhoz való vizet, javítsd erősségeidet; menj be a sárba, taposd az agyagot, javítsd a tégla-vetőt!",
          "text": "Meríts magadnak ostromhoz való vizet, javítsd erősségeidet; menj be a sárba, taposd az agyagot, javítsd a tégla-vetőt!",
          "cites": []
        },
        {
          "number": 15,
          "cited_text": "Legott tűz emészt meg téged, fegyver irt ki téged, megemészt, mint a szöcske; szaporodjál bár, mint a szöcske, szaporodjál bár mint a sáska!",
          "text": "Legott tűz emészt meg téged, fegyver irt ki téged, megemészt, mint a szöcske; szaporodjál bár, mint a szöcske, szaporodjál bár mint a sáska!",
          "cites": []
        },
        {
          "number": 16,
          "cited_text": "Többen voltak kalmáraid, mint az égnek csillagai: a szöcske csapong és elrepül!",
          "text": "Többen voltak kalmáraid, mint az égnek csillagai: a szöcske csapong és elrepül!",
          "cites": []
        },
        {
          "number": 17,
          "cited_text": "Fejedelmeid mint a sáska, vezéreid mint a tücsök-raj; hideg időkben gyepűkben tanyáz, napkeletkor pedig elrepül, és helye sem tudható meg, hol volt.",
          "text": "Fejedelmeid mint a sáska, vezéreid mint a tücsök-raj; hideg időkben gyepűkben tanyáz, napkeletkor pedig elrepül, és helye sem tudható meg, hol volt.",
          "cites": []
        },
        {
          "number": 18,
          "cited_text": "Szunnyadoznak pásztoraid, Assiria királya, feküsznek [Zsolt. 76,7.] vitézlő hőseid; néped a hegyeken széledez, és nincsen, a ki összegyűjtse.",
          "text": "Szunnyadoznak pásztoraid, Assiria királya, feküsznek * vitézlő hőseid; néped a hegyeken széledez, és nincsen, a ki összegyűjtse.",
          "cites": [
            {
              "link": "Zsolt. 76,7.",
              "displayable_name": "Zsolt. 76,7.",
              "offset": 53
            }
          ]
        },
        {
          "number": 19,
          "cited_text": "Nincs enyhítés a te sebedre, gyógyíthatatlan a te nyavalyád. A kik híredet hallják, mind tapsolnak feletted, mert kire nem hatott volna ki a te gonoszságod soha?",
          "text": "Nincs enyhítés a te sebedre, gyógyíthatatlan a te nyavalyád. A kik híredet hallják, mind tapsolnak feletted, mert kire nem hatott volna ki a te gonoszságod soha?",
          "cites": []
        }
      ]
    }
  ]
}