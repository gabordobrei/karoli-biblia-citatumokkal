{"title":"PÁL APOSTOLNAK A GALÁTZIABELIEKHEZ ÍRT LEVELE [Gal.]","chapters":[{"number":1,"verses":[{"number":1,"cited_text":"Pál, apostol (nem emberektől, sem nem ember által, hanem Jézus Krisztus által és az Atya Isten által, a ki feltámasztotta őt a halálból); [Csel. 2,24.32.]","text":"Pál, apostol (nem emberektől, sem nem ember által, hanem Jézus Krisztus által és az Atya Isten által, a ki feltámasztotta őt a halálból); *","cites":[{"link":"Csel. 2,24.32.","displayable_name":"Csel. 2,24.32.","offset":138}]},{"number":2,"cited_text":"És a velem levő összes atyafiak, Galátzia gyülekezeteinek:","text":"És a velem levő összes atyafiak, Galátzia gyülekezeteinek:","cites":[]},{"number":3,"cited_text":"Kegyelem néktek és békesség az Atya Istentől, és a mi Urunk Jézus Krisztustól, [1 Kor. 1,3.]","text":"Kegyelem néktek és békesség az Atya Istentől, és a mi Urunk Jézus Krisztustól, *","cites":[{"link":"1 Kor. 1,3.","displayable_name":"1 Kor. 1,3.","offset":79}]},{"number":4,"cited_text":"A ki adta önmagát a mi bűneinkért [rész 2,20.] hogy kiszabadítson minket [Tit. 2,14.] e jelenvaló gonosz világból, az Istennek és a mi Atyánknak akarata szerint.","text":"A ki adta önmagát a mi bűneinkért * hogy kiszabadítson minket * e jelenvaló gonosz világból, az Istennek és a mi Atyánknak akarata szerint.","cites":[{"link":"rész 2,20.","displayable_name":"rész 2,20.","offset":34},{"link":"Tit. 2,14.","displayable_name":"Tit. 2,14.","offset":60}]},{"number":5,"cited_text":"A kinek dicsőség örökkön örökké! Ámen.","text":"A kinek dicsőség örökkön örökké! Ámen.","cites":[]},{"number":6,"cited_text":"Csodálkozom, hogy Attól, a ki titeket Krisztus kegyelme által elhívott, ily hamar más evangyéliomra hajlotok.","text":"Csodálkozom, hogy Attól, a ki titeket Krisztus kegyelme által elhívott, ily hamar más evangyéliomra hajlotok.","cites":[]},{"number":7,"cited_text":"Holott nincs más; de némelyek zavarnak titeket, és el akarják ferdíteni a Krisztus evangyéliomát. [Csel. 15,1.]","text":"Holott nincs más; de némelyek zavarnak titeket, és el akarják ferdíteni a Krisztus evangyéliomát. *","cites":[{"link":"Csel. 15,1.","displayable_name":"Csel. 15,1.","offset":98}]},{"number":8,"cited_text":"De ha szinte mi, avagy mennyből való angyal hirdetne is néktek valamit azon kívül, a mit néktek hirdettünk, [1 Kor. 2,2.15,3.] legyen átok. [1 Kor. 16,22.]","text":"De ha szinte mi, avagy mennyből való angyal hirdetne is néktek valamit azon kívül, a mit néktek hirdettünk, * legyen átok. *","cites":[{"link":"1 Kor. 2,2.15,3.","displayable_name":"1 Kor. 2,2.15,3.","offset":108},{"link":"1 Kor. 16,22.","displayable_name":"1 Kor. 16,22.","offset":121}]},{"number":9,"cited_text":"A mint előbb mondottuk, most is ismét mondom: Ha valaki néktek hirdet valamit azon kívül, a mit elfogadtatok, átok legyen.","text":"A mint előbb mondottuk, most is ismét mondom: Ha valaki néktek hirdet valamit azon kívül, a mit elfogadtatok, átok legyen.","cites":[]},{"number":10,"cited_text":"Mert most embereknek engedek-é, avagy az Istennek? Vagy embereknek igyekezem-é tetszeni? Bizonyára, ha még embereknek igyekezném tetszeni, Krisztus szolgája nem volnék. [1 Thess. 2,4.]","text":"Mert most embereknek engedek-é, avagy az Istennek? Vagy embereknek igyekezem-é tetszeni? Bizonyára, ha még embereknek igyekezném tetszeni, Krisztus szolgája nem volnék. *","cites":[{"link":"1 Thess. 2,4.","displayable_name":"1 Thess. 2,4.","offset":169}]},{"number":11,"cited_text":"Tudtotokra adom pedig atyámfiai, hogy az az evangyéliom, melyet én hirdettem, [1 Kor. 15,1-3.] nem ember szerint való;","text":"Tudtotokra adom pedig atyámfiai, hogy az az evangyéliom, melyet én hirdettem, * nem ember szerint való;","cites":[{"link":"1 Kor. 15,1-3.","displayable_name":"1 Kor. 15,1-3.","offset":78}]},{"number":12,"cited_text":"Mert én sem embertől vettem azt, sem nem tanítottak arra, hanem a Jézus Krisztus kijelentése által.","text":"Mert én sem embertől vettem azt, sem nem tanítottak arra, hanem a Jézus Krisztus kijelentése által.","cites":[]},{"number":13,"cited_text":"Mert hallottátok, mint forgolódtam én egykor a zsidóságban, hogy én felette igen háborgattam az Isten anyaszentegyházát, és pusztítottam azt. [Csel. 9,1.2.]","text":"Mert hallottátok, mint forgolódtam én egykor a zsidóságban, hogy én felette igen háborgattam az Isten anyaszentegyházát, és pusztítottam azt. *","cites":[{"link":"Csel. 9,1.2.","displayable_name":"Csel. 9,1.2.","offset":142}]},{"number":14,"cited_text":"És felülmultam a zsidóságban nemzetembeli sok kortársamat, szerfelett [Fil. 3,5.6.] rajongván atyai hagyományaimért.","text":"És felülmultam a zsidóságban nemzetembeli sok kortársamat, szerfelett * rajongván atyai hagyományaimért.","cites":[{"link":"Fil. 3,5.6.","displayable_name":"Fil. 3,5.6.","offset":70}]},{"number":15,"cited_text":"De mikor az Istennek tetszett, ki elválasztott engem az én anyám méhétől fogva [Csel. 9,15. Jer. 1,5.] és elhívott az ő kegyelme által,","text":"De mikor az Istennek tetszett, ki elválasztott engem az én anyám méhétől fogva * és elhívott az ő kegyelme által,","cites":[{"link":"Csel. 9,15.","displayable_name":"Csel. 9,15.","offset":79},{"link":"Jer. 1,5.","displayable_name":"Jer. 1,5.","offset":79}]},{"number":16,"cited_text":"Hogy kijelentse az ő Fiát én bennem, hogy hirdessem őt [Csel. 9,5.15.] a pogányok között: azonnal nem tanácskoztam testtel és vérrel,","text":"Hogy kijelentse az ő Fiát én bennem, hogy hirdessem őt * a pogányok között: azonnal nem tanácskoztam testtel és vérrel,","cites":[{"link":"Csel. 9,5.15.","displayable_name":"Csel. 9,5.15.","offset":55}]},{"number":17,"cited_text":"Sem nem mentem Jeruzsálembe az előttem való apostolokhoz, hanem elmentem Arábiába, és ismét visszatértem [Csel. 9,8.20.] Damaskusba.","text":"Sem nem mentem Jeruzsálembe az előttem való apostolokhoz, hanem elmentem Arábiába, és ismét visszatértem * Damaskusba.","cites":[{"link":"Csel. 9,8.20.","displayable_name":"Csel. 9,8.20.","offset":105}]},{"number":18,"cited_text":"Azután három esztendő mulva fölmentem Jeruzsálembe, [Csel. 9,26.] hogy Pétert meglátogassam, és nála maradtam tizenöt napig.","text":"Azután három esztendő mulva fölmentem Jeruzsálembe, * hogy Pétert meglátogassam, és nála maradtam tizenöt napig.","cites":[{"link":"Csel. 9,26.","displayable_name":"Csel. 9,26.","offset":52}]},{"number":19,"cited_text":"Az apostolok közül pedig mást nem láttam, hanem csak Jakabot, az Úr atyjafiát.","text":"Az apostolok közül pedig mást nem láttam, hanem csak Jakabot, az Úr atyjafiát.","cites":[]},{"number":20,"cited_text":"A miket pedig néktek írok, ímé Isten előtt mondom, hogy nem hazudom.","text":"A miket pedig néktek írok, ímé Isten előtt mondom, hogy nem hazudom.","cites":[]},{"number":21,"cited_text":"Azután mentem Siriának és Ciliciának tartományaiba. [Csel. 9,30.]","text":"Azután mentem Siriának és Ciliciának tartományaiba. *","cites":[{"link":"Csel. 9,30.","displayable_name":"Csel. 9,30.","offset":52}]},{"number":22,"cited_text":"Ismeretlen valék pedig személyesen a Júdeában levő keresztyén gyülekezetek előtt;","text":"Ismeretlen valék pedig személyesen a Júdeában levő keresztyén gyülekezetek előtt;","cites":[]},{"number":23,"cited_text":"Hanem csak hallották, hogy: A ki minket üldözött egykor, most hirdeti azt a hitet, a melyet egykor pusztított. [Csel. 9,13-21.]","text":"Hanem csak hallották, hogy: A ki minket üldözött egykor, most hirdeti azt a hitet, a melyet egykor pusztított. *","cites":[{"link":"Csel. 9,13-21.","displayable_name":"Csel. 9,13-21.","offset":111}]},{"number":24,"cited_text":"És dicsőíték bennem az Istent.","text":"És dicsőíték bennem az Istent.","cites":[]}]},{"number":2,"verses":[{"number":1,"cited_text":"Azután tizennégy [Csel. 15,2.] esztendő mulva ismét fölmentem Jeruzsálembe Barnabással együtt, elvivén Titust is.","text":"Azután tizennégy * esztendő mulva ismét fölmentem Jeruzsálembe Barnabással együtt, elvivén Titust is.","cites":[{"link":"Csel. 15,2.","displayable_name":"Csel. 15,2.","offset":17}]},{"number":2,"cited_text":"Fölmentem pedig kijelentés következtében és eléjök adtam az evangyéliomot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam légyen.","text":"Fölmentem pedig kijelentés következtében és eléjök adtam az evangyéliomot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam légyen.","cites":[]},{"number":3,"cited_text":"De még a velem levő Titus sem kényszeríttetett a körülmetélkedésre, noha görög vala,","text":"De még a velem levő Titus sem kényszeríttetett a körülmetélkedésre, noha görög vala,","cites":[]},{"number":4,"cited_text":"Tudniillik a belopózkodott hamis atyafiakért, [Csel. 15,24.] a kik alattomban közénk jöttek, hogy kikémleljék a mi szabadságunkat, melylyel bírunk a Krisztus Jézusban, hogy minket szolgákká tegyenek:","text":"Tudniillik a belopózkodott hamis atyafiakért, * a kik alattomban közénk jöttek, hogy kikémleljék a mi szabadságunkat, melylyel bírunk a Krisztus Jézusban, hogy minket szolgákká tegyenek:","cites":[{"link":"Csel. 15,24.","displayable_name":"Csel. 15,24.","offset":46}]},{"number":5,"cited_text":"Kiknek egy pillanatra sem adtuk meg magunkat, hogy az evangyéliom igazsága megmaradjon számotokra.","text":"Kiknek egy pillanatra sem adtuk meg magunkat, hogy az evangyéliom igazsága megmaradjon számotokra.","cites":[]},{"number":6,"cited_text":"A tekintélyesektől pedig, (bárminők valának régen, azzal nem törődöm; Isten nem nézi az embernek személyét [5 Móz. 10,17.] : mert velem a tekintélyesek semmit sem közöltek;","text":"A tekintélyesektől pedig, (bárminők valának régen, azzal nem törődöm; Isten nem nézi az embernek személyét * : mert velem a tekintélyesek semmit sem közöltek;","cites":[{"link":"5 Móz. 10,17.","displayable_name":"5 Móz. 10,17.","offset":107}]},{"number":7,"cited_text":"Sőt ellenkezőleg, mikor látták, hogy én reám van bízva [Csel. 9,15.] a körülmetéletlenség evangyélioma, mint Péterre a körülmetélésé;","text":"Sőt ellenkezőleg, mikor látták, hogy én reám van bízva * a körülmetéletlenség evangyélioma, mint Péterre a körülmetélésé;","cites":[{"link":"Csel. 9,15.","displayable_name":"Csel. 9,15.","offset":55}]},{"number":8,"cited_text":"(Mert a ki erős volt Péterben a körülmetélkedés apostolságára, bennem is erős volt a pogányok [Róm. 15,18.19.] között).","text":"(Mert a ki erős volt Péterben a körülmetélkedés apostolságára, bennem is erős volt a pogányok * között).","cites":[{"link":"Róm. 15,18.19.","displayable_name":"Róm. 15,18.19.","offset":94}]},{"number":9,"cited_text":"És elismervén a nékem adatott kegyelmet, Jakab és Kéfás, meg János, kik oszlopokul tekintetnek, bajtársi jobbjukat nyujták nékem és Barnabásnak, hogy mi a pogányok között, ők pedig a körülmetélés között prédikáljunk:","text":"És elismervén a nékem adatott kegyelmet, Jakab és Kéfás, meg János, kik oszlopokul tekintetnek, bajtársi jobbjukat nyujták nékem és Barnabásnak, hogy mi a pogányok között, ők pedig a körülmetélés között prédikáljunk:","cites":[]},{"number":10,"cited_text":"Csakhogy a szegényekről megemlékezzünk; a mit is én igyekeztem megcselekedni.","text":"Csakhogy a szegényekről megemlékezzünk; a mit is én igyekeztem megcselekedni.","cites":[]},{"number":11,"cited_text":"Mikor pedig Péter Antiókhiába jött, szemtől szembe ellene állottam, mivel panasz volt rá.","text":"Mikor pedig Péter Antiókhiába jött, szemtől szembe ellene állottam, mivel panasz volt rá.","cites":[]},{"number":12,"cited_text":"Mert mielőtt némelyek oda jöttek Jakabtól, a pogányokkal együtt evett; mikor pedig oda jöttek, félrevonult és elkülönítette magát, félvén a körülmetélkedésből valóktól.","text":"Mert mielőtt némelyek oda jöttek Jakabtól, a pogányokkal együtt evett; mikor pedig oda jöttek, félrevonult és elkülönítette magát, félvén a körülmetélkedésből valóktól.","cites":[]},{"number":13,"cited_text":"És vele képmutatóskodtak a többi zsidók is, úgy hogy Barnabás szintén elcsábíttatott az ő tettetésök által.","text":"És vele képmutatóskodtak a többi zsidók is, úgy hogy Barnabás szintén elcsábíttatott az ő tettetésök által.","cites":[]},{"number":14,"cited_text":"De mikor láttam, hogy nem egyenesen járnak az evangyéliom igazságához képest, mondék Péternek mindnyájok előtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?","text":"De mikor láttam, hogy nem egyenesen járnak az evangyéliom igazságához képest, mondék Péternek mindnyájok előtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?","cites":[]},{"number":15,"cited_text":"Mi, természet szerint zsidók és nem pogányok közül való bűnösök,","text":"Mi, természet szerint zsidók és nem pogányok közül való bűnösök,","cites":[]},{"number":16,"cited_text":"Tudván azt, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből; Mivel a törvény cselekedeteiből nem igazul meg egy test sem. [Róm. 3,20-28.]","text":"Tudván azt, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből; Mivel a törvény cselekedeteiből nem igazul meg egy test sem. *","cites":[{"link":"Róm. 3,20-28.","displayable_name":"Róm. 3,20-28.","offset":283}]},{"number":17,"cited_text":"Ha pedig Krisztusban keresvén a megigazulást, mimagunk is bűnösöknek találtatunk, avagy Krisztus bűnnek szolgája-é? Távol legyen.","text":"Ha pedig Krisztusban keresvén a megigazulást, mimagunk is bűnösöknek találtatunk, avagy Krisztus bűnnek szolgája-é? Távol legyen.","cites":[]},{"number":18,"cited_text":"Mert, ha a miket elrontottam, azokat ismét fölépítem, önmagamat teszem bűnössé.","text":"Mert, ha a miket elrontottam, azokat ismét fölépítem, önmagamat teszem bűnössé.","cites":[]},{"number":19,"cited_text":"Mert én a törvény által meghaltam a törvénynek, hogy Istennek éljek. [Róm. 6,11.14.]","text":"Mert én a törvény által meghaltam a törvénynek, hogy Istennek éljek. *","cites":[{"link":"Róm. 6,11.14.","displayable_name":"Róm. 6,11.14.","offset":69}]},{"number":20,"cited_text":"Krisztussal együtt megfeszíttettem. Élek pedig többé nem én, hanem él bennem a Krisztus; a mely életet pedig most testben élek, az Isten Fiában való hitben élem, a ki szeretett engem és önmagát adta érettem. [Eféz. 5,2.]","text":"Krisztussal együtt megfeszíttettem. Élek pedig többé nem én, hanem él bennem a Krisztus; a mely életet pedig most testben élek, az Isten Fiában való hitben élem, a ki szeretett engem és önmagát adta érettem. *","cites":[{"link":"Eféz. 5,2.","displayable_name":"Eféz. 5,2.","offset":208}]},{"number":21,"cited_text":"Nem törlöm el az Isten kegyelmét; mert ha a törvény által van az igazság, tehát Krisztus ok nélkül halt meg. [rész 5,4. Róm. 4,14.]","text":"Nem törlöm el az Isten kegyelmét; mert ha a törvény által van az igazság, tehát Krisztus ok nélkül halt meg. *","cites":[{"link":"rész 5,4.","displayable_name":"rész 5,4.","offset":109},{"link":"Róm. 4,14.","displayable_name":"Róm. 4,14.","offset":109}]}]},{"number":3,"verses":[{"number":1,"cited_text":"Óh balgatag Galátziabeliek, kicsoda ígézett meg titeket, hogy ne engedelmeskedjetek az igazságnak, kiknek szemei előtt a Jézus Krisztus úgy íratott le, mintha ti köztetek feszíttetett volna meg?","text":"Óh balgatag Galátziabeliek, kicsoda ígézett meg titeket, hogy ne engedelmeskedjetek az igazságnak, kiknek szemei előtt a Jézus Krisztus úgy íratott le, mintha ti köztetek feszíttetett volna meg?","cites":[]},{"number":2,"cited_text":"Csak azt akarom megtudni tőletek: a törvény cselekedeteiből kaptátok-é a Lelket, avagy a hit hallásából? [Csel. 10,44.]","text":"Csak azt akarom megtudni tőletek: a törvény cselekedeteiből kaptátok-é a Lelket, avagy a hit hallásából? *","cites":[{"link":"Csel. 10,44.","displayable_name":"Csel. 10,44.","offset":105}]},{"number":3,"cited_text":"Ennyire esztelenek vagytok? A mit Lélekben kezdtetek el, most testben fejeznétek be?","text":"Ennyire esztelenek vagytok? A mit Lélekben kezdtetek el, most testben fejeznétek be?","cites":[]},{"number":4,"cited_text":"Annyit szenvedtetek hiába? [2 Ján. 8,1.] ha ugyan hiába.","text":"Annyit szenvedtetek hiába? * ha ugyan hiába.","cites":[{"link":"2 Ján. 8,1.","displayable_name":"2 Ján. 8,1.","offset":27}]},{"number":5,"cited_text":"Annakokáért, a ki a Lelket szolgáltatja néktek, és hatalmas dolgokat művel bennetek, a törvény cselekedeteiből, vagy a hit hallásából cselekeszi-é?","text":"Annakokáért, a ki a Lelket szolgáltatja néktek, és hatalmas dolgokat művel bennetek, a törvény cselekedeteiből, vagy a hit hallásából cselekeszi-é?","cites":[]},{"number":6,"cited_text":"Miképen Ábrahám hitt az Istennek, és tulajdoníttatott néki igazságul. [1 Móz. 15,6. Róm. 4,3.]","text":"Miképen Ábrahám hitt az Istennek, és tulajdoníttatott néki igazságul. *","cites":[{"link":"1 Móz. 15,6.","displayable_name":"1 Móz. 15,6.","offset":70},{"link":"Róm. 4,3.","displayable_name":"Róm. 4,3.","offset":70}]},{"number":7,"cited_text":"Értsétek meg tehát, hogy a kik hitből vannak, azok az Ábrahám fiai. [Róm. 4,11.12.16.]","text":"Értsétek meg tehát, hogy a kik hitből vannak, azok az Ábrahám fiai. *","cites":[{"link":"Róm. 4,11.12.16.","displayable_name":"Róm. 4,11.12.16.","offset":68}]},{"number":8,"cited_text":"Előre látván pedig az Írás, hogy Isten hitből fogja megigazítani a pogányokat, eleve hirdette Ábrahámnak, hogy: Te benned fognak megáldatni minden népek. [1 Móz. 12,3.]","text":"Előre látván pedig az Írás, hogy Isten hitből fogja megigazítani a pogányokat, eleve hirdette Ábrahámnak, hogy: Te benned fognak megáldatni minden népek. *","cites":[{"link":"1 Móz. 12,3.","displayable_name":"1 Móz. 12,3.","offset":154}]},{"number":9,"cited_text":"Ekként a hitből valók áldatnak meg a hívő Ábrahámmal.","text":"Ekként a hitből valók áldatnak meg a hívő Ábrahámmal.","cites":[]},{"number":10,"cited_text":"Mert a kik törvény cselekedeteiből vannak, átok alatt vannak; minthogy meg van írva: Átkozott minden, a ki meg nem marad mindazokban, a mik megirattak a törvény könyvében, hogy azokat cselekedje. [5 Móz. 27,26.]","text":"Mert a kik törvény cselekedeteiből vannak, átok alatt vannak; minthogy meg van írva: Átkozott minden, a ki meg nem marad mindazokban, a mik megirattak a törvény könyvében, hogy azokat cselekedje. *","cites":[{"link":"5 Móz. 27,26.","displayable_name":"5 Móz. 27,26.","offset":196}]},{"number":11,"cited_text":"Hogy pedig a törvény által senki sem igazul meg Isten előtt, nyilvánvaló, mert az igaz ember hitből él. [Hab. 2,4. Róm. 1,17.]","text":"Hogy pedig a törvény által senki sem igazul meg Isten előtt, nyilvánvaló, mert az igaz ember hitből él. *","cites":[{"link":"Hab. 2,4.","displayable_name":"Hab. 2,4.","offset":104},{"link":"Róm. 1,17.","displayable_name":"Róm. 1,17.","offset":104}]},{"number":12,"cited_text":"A törvény pedig nincs hitből, hanem a mely ember cselekeszi azokat, élni fog azok által. [3 Móz. 18,5.]","text":"A törvény pedig nincs hitből, hanem a mely ember cselekeszi azokat, élni fog azok által. *","cites":[{"link":"3 Móz. 18,5.","displayable_name":"3 Móz. 18,5.","offset":89}]},{"number":13,"cited_text":"Krisztus váltott meg minket [2 Kor. 5,21.] a törvény átkától, átokká levén érettünk; mert meg van írva: Átkozott minden, a ki fán [5 Móz. 21,23.] függ:","text":"Krisztus váltott meg minket * a törvény átkától, átokká levén érettünk; mert meg van írva: Átkozott minden, a ki fán * függ:","cites":[{"link":"2 Kor. 5,21.","displayable_name":"2 Kor. 5,21.","offset":28},{"link":"5 Móz. 21,23.","displayable_name":"5 Móz. 21,23.","offset":115}]},{"number":14,"cited_text":"Hogy az Ábrahám áldása Krisztus Jézusban legyen a pogányokon, hogy a Lélek ígéretét elnyerjük hit által. [Csel. 19,2.5.6.]","text":"Hogy az Ábrahám áldása Krisztus Jézusban legyen a pogányokon, hogy a Lélek ígéretét elnyerjük hit által. *","cites":[{"link":"Csel. 19,2.5.6.","displayable_name":"Csel. 19,2.5.6.","offset":105}]},{"number":15,"cited_text":"Atyámfiai! ember szerint szólok. Lám az embernek megerősített testámentomát [Zsid. 9,17.] senki erőtelenné nem teszi, sem ahhoz hozzá nem ád.","text":"Atyámfiai! ember szerint szólok. Lám az embernek megerősített testámentomát * senki erőtelenné nem teszi, sem ahhoz hozzá nem ád.","cites":[{"link":"Zsid. 9,17.","displayable_name":"Zsid. 9,17.","offset":76}]},{"number":16,"cited_text":"Az ígéretek pedig Ábrahámnak adattak és az ő magvának. Nem mondja: És a magvaknak, mint sokról; hanem mint egyről. És a te magodnak, a ki a Krisztus.","text":"Az ígéretek pedig Ábrahámnak adattak és az ő magvának. Nem mondja: És a magvaknak, mint sokról; hanem mint egyről. És a te magodnak, a ki a Krisztus.","cites":[]},{"number":17,"cited_text":"Ezt mondom pedig, hogy a kötést, melyet Isten először megerősített a Krisztusra nézve, a négyszázharmincz esztendő multán keletkezett törvény nem teszi erőtelenné, hogy megsemmisítse az ígéretet.","text":"Ezt mondom pedig, hogy a kötést, melyet Isten először megerősített a Krisztusra nézve, a négyszázharmincz esztendő multán keletkezett törvény nem teszi erőtelenné, hogy megsemmisítse az ígéretet.","cites":[]},{"number":18,"cited_text":"Mert ha törvényből van az örökség, akkor többé nem ígéretből; Ábrahámnak pedig ígéret által ajándékozta azt az Isten. [Róm. 4,13.14.]","text":"Mert ha törvényből van az örökség, akkor többé nem ígéretből; Ábrahámnak pedig ígéret által ajándékozta azt az Isten. *","cites":[{"link":"Róm. 4,13.14.","displayable_name":"Róm. 4,13.14.","offset":118}]},{"number":19,"cited_text":"Micsoda tehát a törvény? A bűnök okáért adatott, a míg eljő a Mag, a kinek tétetett az ígéret; rendeltetvén angyalok által, közbenjáró kezében.","text":"Micsoda tehát a törvény? A bűnök okáért adatott, a míg eljő a Mag, a kinek tétetett az ígéret; rendeltetvén angyalok által, közbenjáró kezében.","cites":[]},{"number":20,"cited_text":"A közbenjáró pedig nem egyé, Isten ellenben egy.","text":"A közbenjáró pedig nem egyé, Isten ellenben egy.","cites":[]},{"number":21,"cited_text":"A törvény tehát az Isten ígéretei ellen van-é? Távol legyen! Mert ha olyan törvény adatott volna, a mely képes megeleveníteni, valóban a törvényből volna az igazság. [Róm. 8,2.3.]","text":"A törvény tehát az Isten ígéretei ellen van-é? Távol legyen! Mert ha olyan törvény adatott volna, a mely képes megeleveníteni, valóban a törvényből volna az igazság. *","cites":[{"link":"Róm. 8,2.3.","displayable_name":"Róm. 8,2.3.","offset":166}]},{"number":22,"cited_text":"De az Írás mindent bűn alá rekesztett, hogy az ígéret Jézus Krisztusban való hitből adassék a hívőknek.","text":"De az Írás mindent bűn alá rekesztett, hogy az ígéret Jézus Krisztusban való hitből adassék a hívőknek.","cites":[]},{"number":23,"cited_text":"Minekelőtte pedig eljött a hit, törvény alatt őriztettünk, egybezárva az eljövendő hit kinyilatkoztatásáig.","text":"Minekelőtte pedig eljött a hit, törvény alatt őriztettünk, egybezárva az eljövendő hit kinyilatkoztatásáig.","cites":[]},{"number":24,"cited_text":"Ekként a törvény Krisztusra vezérlő mesterünkké lett, hogy hitből igazuljunk meg. [Róm. 10,4.]","text":"Ekként a törvény Krisztusra vezérlő mesterünkké lett, hogy hitből igazuljunk meg. *","cites":[{"link":"Róm. 10,4.","displayable_name":"Róm. 10,4.","offset":82}]},{"number":25,"cited_text":"De minekutána eljött a hit, nem vagyunk többé a vezérlő mester alatt.","text":"De minekutána eljött a hit, nem vagyunk többé a vezérlő mester alatt.","cites":[]},{"number":26,"cited_text":"Mert mindnyájan Isten fiai vagytok a Krisztus Jézusban való hit által. [Ján. 1,12.]","text":"Mert mindnyájan Isten fiai vagytok a Krisztus Jézusban való hit által. *","cites":[{"link":"Ján. 1,12.","displayable_name":"Ján. 1,12.","offset":71}]},{"number":27,"cited_text":"Mert a kik Krisztusba keresztelkedtetek meg, Krisztust öltöztétek fel. [Róm. 6,3.13.14.]","text":"Mert a kik Krisztusba keresztelkedtetek meg, Krisztust öltöztétek fel. *","cites":[{"link":"Róm. 6,3.13.14.","displayable_name":"Róm. 6,3.13.14.","offset":71}]},{"number":28,"cited_text":"Nincs zsidó, sem görög; nincs szolga, sem szabad; nincs férfi, sem nő; mert ti mindnyájan egyek vagytok a Krisztus Jézusban.","text":"Nincs zsidó, sem görög; nincs szolga, sem szabad; nincs férfi, sem nő; mert ti mindnyájan egyek vagytok a Krisztus Jézusban.","cites":[]},{"number":29,"cited_text":"Ha pedig Krisztuséi vagytok, tehát az Ábrahám magva vagytok, és ígéret szerint örökösök.","text":"Ha pedig Krisztuséi vagytok, tehát az Ábrahám magva vagytok, és ígéret szerint örökösök.","cites":[]}]},{"number":4,"verses":[{"number":1,"cited_text":"Mondom pedig, hogy a meddig az örökös kiskorú, semmiben sem különbözik a szolgától, jóllehet ura mindennek;","text":"Mondom pedig, hogy a meddig az örökös kiskorú, semmiben sem különbözik a szolgától, jóllehet ura mindennek;","cites":[]},{"number":2,"cited_text":"Hanem gyámok és gondviselők alatt van az atyjától rendelt ideig.","text":"Hanem gyámok és gondviselők alatt van az atyjától rendelt ideig.","cites":[]},{"number":3,"cited_text":"Azonképen mi is, mikor kiskorúak valánk, a világ elemei alá voltunk vettetve szolgaként:","text":"Azonképen mi is, mikor kiskorúak valánk, a világ elemei alá voltunk vettetve szolgaként:","cites":[]},{"number":4,"cited_text":"Mikor pedig eljött az időnek teljessége, kibocsátotta Isten az ő Fiát, a ki asszonytól lett, a ki törvény alatt lett,","text":"Mikor pedig eljött az időnek teljessége, kibocsátotta Isten az ő Fiát, a ki asszonytól lett, a ki törvény alatt lett,","cites":[]},{"number":5,"cited_text":"Hogy a törvény alatt levőket megváltsa, hogy elnyerjük a fiúságot. [Ján. 1,12.]","text":"Hogy a törvény alatt levőket megváltsa, hogy elnyerjük a fiúságot. *","cites":[{"link":"Ján. 1,12.","displayable_name":"Ján. 1,12.","offset":67}]},{"number":6,"cited_text":"Minthogy pedig fiak vagytok, kibocsátotta az Isten az ő Fiának Lelkét a ti szíveitekbe, ki ezt kiáltja: Abba, Atya! [Róm. 8,15.]","text":"Minthogy pedig fiak vagytok, kibocsátotta az Isten az ő Fiának Lelkét a ti szíveitekbe, ki ezt kiáltja: Abba, Atya! *","cites":[{"link":"Róm. 8,15.","displayable_name":"Róm. 8,15.","offset":116}]},{"number":7,"cited_text":"Azért nem vagy többé szolga, hanem fiú; ha pedig fiú, Istennek örököse is Krisztus által. [Róm. 8,16.17.]","text":"Azért nem vagy többé szolga, hanem fiú; ha pedig fiú, Istennek örököse is Krisztus által. *","cites":[{"link":"Róm. 8,16.17.","displayable_name":"Róm. 8,16.17.","offset":90}]},{"number":8,"cited_text":"Ámde akkor, mikor még nem ismertétek az Istent, azoknak szolgáltatok, a mik természet szerint nem istenek; [1 Kor. 12,2.]","text":"Ámde akkor, mikor még nem ismertétek az Istent, azoknak szolgáltatok, a mik természet szerint nem istenek; *","cites":[{"link":"1 Kor. 12,2.","displayable_name":"1 Kor. 12,2.","offset":107}]},{"number":9,"cited_text":"Most azonban, hogy megismertétek az Istent, sőt hogy megismert titeket az Isten, miként tértek vissza ismét az erőtelen és gyarló elemekhez, a melyeknek megint újból szolgálni akartok?","text":"Most azonban, hogy megismertétek az Istent, sőt hogy megismert titeket az Isten, miként tértek vissza ismét az erőtelen és gyarló elemekhez, a melyeknek megint újból szolgálni akartok?","cites":[]},{"number":10,"cited_text":"Megtartjátok a napokat és [2 Móz. 23,12.14.] hónapokat [Zsolt. 81,4.5.] és időket, meg az [3 Móz. 25,4-11.] esztendőket.","text":"Megtartjátok a napokat és * hónapokat * és időket, meg az * esztendőket.","cites":[{"link":"2 Móz. 23,12.14.","displayable_name":"2 Móz. 23,12.14.","offset":26},{"link":"Zsolt. 81,4.5.","displayable_name":"Zsolt. 81,4.5.","offset":36},{"link":"3 Móz. 25,4-11.","displayable_name":"3 Móz. 25,4-11.","offset":53}]},{"number":11,"cited_text":"Féltelek titeket, hogy hiába fáradoztam körültetek.","text":"Féltelek titeket, hogy hiába fáradoztam körültetek.","cites":[]},{"number":12,"cited_text":"Legyetek olyanok, mint én; mert én is olyanná lettem, mint ti: atyámfiai, kérlek titeket, semmivel sem bántottatok meg engem.","text":"Legyetek olyanok, mint én; mert én is olyanná lettem, mint ti: atyámfiai, kérlek titeket, semmivel sem bántottatok meg engem.","cites":[]},{"number":13,"cited_text":"Tudjátok pedig, hogy testem erőtelensége miatt hirdettem néktek az evangyéliomot először.","text":"Tudjátok pedig, hogy testem erőtelensége miatt hirdettem néktek az evangyéliomot először.","cites":[]},{"number":14,"cited_text":"És megkísértetvén testemben, nem vetettetek meg, sem nem útáltatok meg engem, hanem úgy fogadtatok, mint Istennek angyalát, mint Krisztus Jézust.","text":"És megkísértetvén testemben, nem vetettetek meg, sem nem útáltatok meg engem, hanem úgy fogadtatok, mint Istennek angyalát, mint Krisztus Jézust.","cites":[]},{"number":15,"cited_text":"Hová lőn tehát a ti boldogságotok? Mert bizonyságot teszek néktek, hogy ti, ha lehetséges volt volna, szemeiteket kivájván, nékem adtátok volna.","text":"Hová lőn tehát a ti boldogságotok? Mert bizonyságot teszek néktek, hogy ti, ha lehetséges volt volna, szemeiteket kivájván, nékem adtátok volna.","cites":[]},{"number":16,"cited_text":"Tehát ellenségetek lettem-é, megmondván néktek az igazat?","text":"Tehát ellenségetek lettem-é, megmondván néktek az igazat?","cites":[]},{"number":17,"cited_text":"Nem szépen buzgolkodnak érettetek, sőt minket ki akarnak rekeszteni, hogy mellettök buzgolkodjatok.","text":"Nem szépen buzgolkodnak érettetek, sőt minket ki akarnak rekeszteni, hogy mellettök buzgolkodjatok.","cites":[]},{"number":18,"cited_text":"Szép dolog pedig fáradozni a jóban mindenkor, és nem csupán akkor, ha köztetek vagyok.","text":"Szép dolog pedig fáradozni a jóban mindenkor, és nem csupán akkor, ha köztetek vagyok.","cites":[]},{"number":19,"cited_text":"Gyermekeim! kiket ismét fájdalommal szűlök, míglen kiábrázolódik bennetek Krisztus.","text":"Gyermekeim! kiket ismét fájdalommal szűlök, míglen kiábrázolódik bennetek Krisztus.","cites":[]},{"number":20,"cited_text":"Szeretnék pedig most köztetek jelen lenni és változtatni a hangomon; mert bizonytalanságban vagyok felőletek.","text":"Szeretnék pedig most köztetek jelen lenni és változtatni a hangomon; mert bizonytalanságban vagyok felőletek.","cites":[]},{"number":21,"cited_text":"Mondjátok meg nékem, kik a törvény alatt akartok lenni: nem halljátok-é a törvényt?","text":"Mondjátok meg nékem, kik a törvény alatt akartok lenni: nem halljátok-é a törvényt?","cites":[]},{"number":22,"cited_text":"Mert meg van írva, hogy Ábrahámnak két fia volt; egyik a szolgálótól, [1 Móz. 16,15.] és a másik a [1 Móz. 21,2.] szabadostól.","text":"Mert meg van írva, hogy Ábrahámnak két fia volt; egyik a szolgálótól, * és a másik a * szabadostól.","cites":[{"link":"1 Móz. 16,15.","displayable_name":"1 Móz. 16,15.","offset":70},{"link":"1 Móz. 21,2.","displayable_name":"1 Móz. 21,2.","offset":83}]},{"number":23,"cited_text":"De a szolgálótól való test szerint született; a szabadostól való pedig az ígéret által.","text":"De a szolgálótól való test szerint született; a szabadostól való pedig az ígéret által.","cites":[]},{"number":24,"cited_text":"Ezek mást példáznak: mert azok az asszonyok a két szövetség, az egyik a Sinai hegyről való, szolgaságra szűlő, ez Hágár,","text":"Ezek mást példáznak: mert azok az asszonyok a két szövetség, az egyik a Sinai hegyről való, szolgaságra szűlő, ez Hágár,","cites":[]},{"number":25,"cited_text":"Mert Hágár a Sinai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.","text":"Mert Hágár a Sinai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.","cites":[]},{"number":26,"cited_text":"De a magasságos Jeruzsálem szabad, ez mindnyájunknak anyja,","text":"De a magasságos Jeruzsálem szabad, ez mindnyájunknak anyja,","cites":[]},{"number":27,"cited_text":"Mert meg van írva: Ujjongj te meddő, [Ésa. 54,1.] ki nem szűlsz; vígadozzál és kiálts, ki nem vajudol; mert sokkal több az elhagyottnak magzatja, mint a kinek férje vagyon.","text":"Mert meg van írva: Ujjongj te meddő, * ki nem szűlsz; vígadozzál és kiálts, ki nem vajudol; mert sokkal több az elhagyottnak magzatja, mint a kinek férje vagyon.","cites":[{"link":"Ésa. 54,1.","displayable_name":"Ésa. 54,1.","offset":37}]},{"number":28,"cited_text":"Mi pedig, atyámfiai, Izsák szerint, ígéretnek gyermekei vagyunk.","text":"Mi pedig, atyámfiai, Izsák szerint, ígéretnek gyermekei vagyunk.","cites":[]},{"number":29,"cited_text":"De valamint akkor a test szerint született üldözte a Lélek szerint valót, úgy most is.","text":"De valamint akkor a test szerint született üldözte a Lélek szerint valót, úgy most is.","cites":[]},{"number":30,"cited_text":"De mit mond az Írás? Űzd ki a szolgálót és az ő fiát; mert a szolgáló fia nem örököl a szabad nő fiával. [1 Móz. 21,10.12.]","text":"De mit mond az Írás? Űzd ki a szolgálót és az ő fiát; mert a szolgáló fia nem örököl a szabad nő fiával. *","cites":[{"link":"1 Móz. 21,10.12.","displayable_name":"1 Móz. 21,10.12.","offset":105}]},{"number":31,"cited_text":"Annakokáért, atyámfiai, nem vagyunk a szolgáló fiai, hanem a szabadoséi.","text":"Annakokáért, atyámfiai, nem vagyunk a szolgáló fiai, hanem a szabadoséi.","cites":[]}]},{"number":5,"verses":[{"number":1,"cited_text":"Annakokáért a szabadságban, melyre minket Krisztus megszabadított, álljatok meg, és ne kötelezzétek meg ismét magatokat szolgaságnak igájával.","text":"Annakokáért a szabadságban, melyre minket Krisztus megszabadított, álljatok meg, és ne kötelezzétek meg ismét magatokat szolgaságnak igájával.","cites":[]},{"number":2,"cited_text":"Ímé, én Pál mondom néktek, hogy ha körülmetélkedtek, Krisztus néktek semmit sem használ.","text":"Ímé, én Pál mondom néktek, hogy ha körülmetélkedtek, Krisztus néktek semmit sem használ.","cites":[]},{"number":3,"cited_text":"Bizonyságot teszek pedig ismét minden embernek, a ki körülmetélkedik, hogy köteles az egész törvényt megtartani.","text":"Bizonyságot teszek pedig ismét minden embernek, a ki körülmetélkedik, hogy köteles az egész törvényt megtartani.","cites":[]},{"number":4,"cited_text":"Elszakadtatok Krisztustól, a kik a törvény által akartok megigazulni, a kegyelemből kiestetek.","text":"Elszakadtatok Krisztustól, a kik a törvény által akartok megigazulni, a kegyelemből kiestetek.","cites":[]},{"number":5,"cited_text":"Mert mi a Lélek által, hitből várjuk az igazság reménységét.","text":"Mert mi a Lélek által, hitből várjuk az igazság reménységét.","cites":[]},{"number":6,"cited_text":"Mert Krisztus Jézusban sem a körülmetélkedés nem ér semmit, sem a körülmetélkedetlenség, [Kol. 3,11.] hanem a szeretet által munkálkodó [Jak. 2,17.18.] hit.","text":"Mert Krisztus Jézusban sem a körülmetélkedés nem ér semmit, sem a körülmetélkedetlenség, * hanem a szeretet által munkálkodó * hit.","cites":[{"link":"Kol. 3,11.","displayable_name":"Kol. 3,11.","offset":89},{"link":"Jak. 2,17.18.","displayable_name":"Jak. 2,17.18.","offset":123}]},{"number":7,"cited_text":"Jól futottatok; kicsoda gátolt meg titeket, hogy ne engedelmeskedjetek az igazságnak?","text":"Jól futottatok; kicsoda gátolt meg titeket, hogy ne engedelmeskedjetek az igazságnak?","cites":[]},{"number":8,"cited_text":"Ez a hitetés nem attól van, a ki titeket [rész 1,6.] hív.","text":"Ez a hitetés nem attól van, a ki titeket * hív.","cites":[{"link":"rész 1,6.","displayable_name":"rész 1,6.","offset":41}]},{"number":9,"cited_text":"Kis kovász az egész tésztát megkeleszti. [1 Kor. 5,6.]","text":"Kis kovász az egész tésztát megkeleszti. *","cites":[{"link":"1 Kor. 5,6.","displayable_name":"1 Kor. 5,6.","offset":41}]},{"number":10,"cited_text":"Bizodalmam van az Úrban ti hozzátok, hogy más értelemben nem lesztek; de a ki titeket megzavar, elveszi az [Mát. 16,6.7.] ítéletet, bárki legyen.","text":"Bizodalmam van az Úrban ti hozzátok, hogy más értelemben nem lesztek; de a ki titeket megzavar, elveszi az * ítéletet, bárki legyen.","cites":[{"link":"Mát. 16,6.7.","displayable_name":"Mát. 16,6.7.","offset":107}]},{"number":11,"cited_text":"Én pedig atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya. [1 Kor. 1,23.]","text":"Én pedig atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya. *","cites":[{"link":"1 Kor. 1,23.","displayable_name":"1 Kor. 1,23.","offset":117}]},{"number":12,"cited_text":"Bárcsak ki is metszetnék magukat, a kik titeket bujtogatnak.","text":"Bárcsak ki is metszetnék magukat, a kik titeket bujtogatnak.","cites":[]},{"number":13,"cited_text":"Mert ti szabadságra hivattatok atyámfiai; csakhogy a szabadság ürügy ne legyen a testnek, [1 Pét. 2,16.] sőt szeretettel szolgáljatok egymásnak.","text":"Mert ti szabadságra hivattatok atyámfiai; csakhogy a szabadság ürügy ne legyen a testnek, * sőt szeretettel szolgáljatok egymásnak.","cites":[{"link":"1 Pét. 2,16.","displayable_name":"1 Pét. 2,16.","offset":90}]},{"number":14,"cited_text":"Mert az egész törvény ez egy ígében teljesedik be: Szeresd felebarátodat, mint magadat. [Mát. 22,39.]","text":"Mert az egész törvény ez egy ígében teljesedik be: Szeresd felebarátodat, mint magadat. *","cites":[{"link":"Mát. 22,39.","displayable_name":"Mát. 22,39.","offset":88}]},{"number":15,"cited_text":"Ha pedig egymást marjátok és faljátok, vigyázzatok, hogy egymást fel ne emészszétek. [2 Kor. 12,20.]","text":"Ha pedig egymást marjátok és faljátok, vigyázzatok, hogy egymást fel ne emészszétek. *","cites":[{"link":"2 Kor. 12,20.","displayable_name":"2 Kor. 12,20.","offset":85}]},{"number":16,"cited_text":"Mondom pedig, Lélek szerint járjatok, és a testnek kívánságát véghez ne vigyétek. [Róm. 6,12. 1 Pét. 2,11.]","text":"Mondom pedig, Lélek szerint járjatok, és a testnek kívánságát véghez ne vigyétek. *","cites":[{"link":"Róm. 6,12.","displayable_name":"Róm. 6,12.","offset":82},{"link":"1 Pét. 2,11.","displayable_name":"1 Pét. 2,11.","offset":82}]},{"number":17,"cited_text":"Mert a test a lélek ellen törekedik, [Róm. 7,17.23.25.] a lélek pedig a test ellen; ezek pedig egymással ellenkeznek, hogy ne azokat cselekedjétek, a miket akartok.","text":"Mert a test a lélek ellen törekedik, * a lélek pedig a test ellen; ezek pedig egymással ellenkeznek, hogy ne azokat cselekedjétek, a miket akartok.","cites":[{"link":"Róm. 7,17.23.25.","displayable_name":"Róm. 7,17.23.25.","offset":37}]},{"number":18,"cited_text":"Ha azonban a Lélektől vezéreltettek, nem vagytok a törvény alatt. [vers 22.23.]","text":"Ha azonban a Lélektől vezéreltettek, nem vagytok a törvény alatt. *","cites":[]},{"number":19,"cited_text":"A testnek cselekedetei pedig nyilvánvalók, [Kol. 3,5.6.] melyek ezek: házasságtörés, paráznaság, tisztátalanság, bujálkodás.","text":"A testnek cselekedetei pedig nyilvánvalók, * melyek ezek: házasságtörés, paráznaság, tisztátalanság, bujálkodás.","cites":[{"link":"Kol. 3,5.6.","displayable_name":"Kol. 3,5.6.","offset":43}]},{"number":20,"cited_text":"Bálványimádás, varázslás, ellenségeskedések, versengések, gyűlölködések, harag, patvarkodások, viszszavonások, pártütések,","text":"Bálványimádás, varázslás, ellenségeskedések, versengések, gyűlölködések, harag, patvarkodások, viszszavonások, pártütések,","cites":[]},{"number":21,"cited_text":"Irígységek, gyilkosságok, részegségek, dobzódások és ezekhez hasonlók: melyekről előre mondom néktek, a miképen már ezelőtt is mondottam, hogy a kik ilyeneket cselekesznek, Isten országának örökösei nem lesznek. [1 Kor. 6,9.10. Eféz. 5,5.]","text":"Irígységek, gyilkosságok, részegségek, dobzódások és ezekhez hasonlók: melyekről előre mondom néktek, a miképen már ezelőtt is mondottam, hogy a kik ilyeneket cselekesznek, Isten országának örökösei nem lesznek. *","cites":[{"link":"1 Kor. 6,9.10.","displayable_name":"1 Kor. 6,9.10.","offset":212},{"link":"Eféz. 5,5.","displayable_name":"Eféz. 5,5.","offset":212}]},{"number":22,"cited_text":"De a Léleknek gyümölcse: szeretet, öröm, békesség, béketűrés, szívesség, jóság, hűség, szelídség, mértékletesség.","text":"De a Léleknek gyümölcse: szeretet, öröm, békesség, béketűrés, szívesség, jóság, hűség, szelídség, mértékletesség.","cites":[]},{"number":23,"cited_text":"Az ilyenek ellen nincs törvény. [1 Tim. 1,9.10.]","text":"Az ilyenek ellen nincs törvény. *","cites":[{"link":"1 Tim. 1,9.10.","displayable_name":"1 Tim. 1,9.10.","offset":32}]},{"number":24,"cited_text":"A kik pedig Krisztuséi, a testet megfeszítették indulataival és kívánságaival együtt. [Róm. 6,6.]","text":"A kik pedig Krisztuséi, a testet megfeszítették indulataival és kívánságaival együtt. *","cites":[{"link":"Róm. 6,6.","displayable_name":"Róm. 6,6.","offset":86}]},{"number":25,"cited_text":"Ha Lélek szerint élünk, Lélek szerint is járjunk. [Róm. 8,5.]","text":"Ha Lélek szerint élünk, Lélek szerint is járjunk. *","cites":[{"link":"Róm. 8,5.","displayable_name":"Róm. 8,5.","offset":50}]},{"number":26,"cited_text":"Ne legyünk hiú dicsőség [Fil. 2,3.] kívánók, egymást ingerlők, egymásra irígykedők.","text":"Ne legyünk hiú dicsőség * kívánók, egymást ingerlők, egymásra irígykedők.","cites":[{"link":"Fil. 2,3.","displayable_name":"Fil. 2,3.","offset":24}]}]},{"number":6,"verses":[{"number":1,"cited_text":"Atyámfiai, még ha előfogja is az embert valami bűn, ti lelkiek, igazítsátok útba az olyant szelídségnek lelkével, [Mát. 18,15-17. Róm. 14,1.] ügyelvén magadra, hogy meg ne kísértessél te magad is.","text":"Atyámfiai, még ha előfogja is az embert valami bűn, ti lelkiek, igazítsátok útba az olyant szelídségnek lelkével, * ügyelvén magadra, hogy meg ne kísértessél te magad is.","cites":[{"link":"Mát. 18,15-17.","displayable_name":"Mát. 18,15-17.","offset":114},{"link":"Róm. 14,1.","displayable_name":"Róm. 14,1.","offset":114}]},{"number":2,"cited_text":"Egymás terhét hordozzátok, [Ján. 13,34.] és úgy töltsétek be a Krisztus törvényét.","text":"Egymás terhét hordozzátok, * és úgy töltsétek be a Krisztus törvényét.","cites":[{"link":"Ján. 13,34.","displayable_name":"Ján. 13,34.","offset":27}]},{"number":3,"cited_text":"Mert ha valaki azt véli, hogy ő valami, holott semmi, önmagát csalja meg.","text":"Mert ha valaki azt véli, hogy ő valami, holott semmi, önmagát csalja meg.","cites":[]},{"number":4,"cited_text":"Minden ember pedig az ő maga cselekedetét vizsgálja meg, és akkor csakis önmagára nézve lesz dicsekedése és nem másra nézve.","text":"Minden ember pedig az ő maga cselekedetét vizsgálja meg, és akkor csakis önmagára nézve lesz dicsekedése és nem másra nézve.","cites":[]},{"number":5,"cited_text":"Mert kiki a maga terhét hordozza. [2 Kor. 5,10.]","text":"Mert kiki a maga terhét hordozza. *","cites":[{"link":"2 Kor. 5,10.","displayable_name":"2 Kor. 5,10.","offset":34}]},{"number":6,"cited_text":"A ki pedig az ígére taníttatik, közölje minden javát tanítójával. [1 Kor. 9,7.14.]","text":"A ki pedig az ígére taníttatik, közölje minden javát tanítójával. *","cites":[{"link":"1 Kor. 9,7.14.","displayable_name":"1 Kor. 9,7.14.","offset":66}]},{"number":7,"cited_text":"Ne tévelyegjetek, Isten nem csúfoltatik meg; mert a mit vet az ember, azt aratándja is.","text":"Ne tévelyegjetek, Isten nem csúfoltatik meg; mert a mit vet az ember, azt aratándja is.","cites":[]},{"number":8,"cited_text":"Mert a ki vet az ő testének, a testből arat veszedelmet; a ki pedig vet a léleknek, a lélekből arat örök életet.","text":"Mert a ki vet az ő testének, a testből arat veszedelmet; a ki pedig vet a léleknek, a lélekből arat örök életet.","cites":[]},{"number":9,"cited_text":"A jótéteményben pedig meg ne restüljünk, [2 Thess. 3,13.] mert a maga idejében aratunk, ha el nem lankadunk.","text":"A jótéteményben pedig meg ne restüljünk, * mert a maga idejében aratunk, ha el nem lankadunk.","cites":[{"link":"2 Thess. 3,13.","displayable_name":"2 Thess. 3,13.","offset":41}]},{"number":10,"cited_text":"Annakokáért míg időnk van, cselekedjünk jót mindenekkel, kiváltképen pedig a mi hitünknek cselédeivel. [1 Tim. 5,8.]","text":"Annakokáért míg időnk van, cselekedjünk jót mindenekkel, kiváltképen pedig a mi hitünknek cselédeivel. *","cites":[{"link":"1 Tim. 5,8.","displayable_name":"1 Tim. 5,8.","offset":103}]},{"number":11,"cited_text":"Látjátok, mekkora betűkkel írok néktek a saját kezemmel!","text":"Látjátok, mekkora betűkkel írok néktek a saját kezemmel!","cites":[]},{"number":12,"cited_text":"A kik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldöztessenek.","text":"A kik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldöztessenek.","cites":[]},{"number":13,"cited_text":"Mert magok a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek.","text":"Mert magok a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek.","cites":[]},{"number":14,"cited_text":"Nékem pedig ne legyen másban dicsekedésem, hanem a mi Urunk Jézus Krisztus [1 Kor. 1,31.2.2.] keresztjében, a ki által nékem megfeszíttetett a világ, és én is a világnak.","text":"Nékem pedig ne legyen másban dicsekedésem, hanem a mi Urunk Jézus Krisztus * keresztjében, a ki által nékem megfeszíttetett a világ, és én is a világnak.","cites":[{"link":"1 Kor. 1,31.2.2.","displayable_name":"1 Kor. 1,31.2.2.","offset":75}]},{"number":15,"cited_text":"Mert Krisztus Jézusban sem a körülmetélkedés, sem a körülmetéletlenség nem használ semmit, [rész 5,6.] hanem az új teremtés. [Róm. 6,4.]","text":"Mert Krisztus Jézusban sem a körülmetélkedés, sem a körülmetéletlenség nem használ semmit, * hanem az új teremtés. *","cites":[{"link":"rész 5,6.","displayable_name":"rész 5,6.","offset":91},{"link":"Róm. 6,4.","displayable_name":"Róm. 6,4.","offset":113}]},{"number":16,"cited_text":"És a kik e szabály szerint élnek, békesség és irgalmasság azokon, és az Istennek Izráelén.","text":"És a kik e szabály szerint élnek, békesség és irgalmasság azokon, és az Istennek Izráelén.","cites":[]},{"number":17,"cited_text":"Ennekutána senki nékem bántásomra ne legyen; mert én az Úr Jézusnak bélyegeit hordozom az én testemben. [2 Kor. 4,10.11.]","text":"Ennekutána senki nékem bántásomra ne legyen; mert én az Úr Jézusnak bélyegeit hordozom az én testemben. *","cites":[{"link":"2 Kor. 4,10.11.","displayable_name":"2 Kor. 4,10.11.","offset":104}]},{"number":18,"cited_text":"A mi Urunk Jézus Krisztusnak kegyelme legyen a ti lelketekkel [2 Tim. 4,22.] atyámfiai! Ámen.","text":"A mi Urunk Jézus Krisztusnak kegyelme legyen a ti lelketekkel * atyámfiai! Ámen.","cites":[{"link":"2 Tim. 4,22.","displayable_name":"2 Tim. 4,22.","offset":62}]}]}]}